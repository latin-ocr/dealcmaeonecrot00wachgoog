..36-

quippe qui doctrinam illam non exponat, sed velut ab aliis
accuratius iam explicatam stringat tautum praeteriens (cf.
pag· 76, 5)· “““ .

Sunt qui ne Heracliti quidem vestigia in Alcmaeonis
decretis deesse putent. Ne singulis decipiamur, omnia com-
paremus oportet, quae ex eorum doctrina similia videantur. -
Primum et Heraclitus et Alcmaeo sensus μὴ τῷ ὁμοίῳ fieri
voluisse dicuntur. Sed Heracliti mentio (Theophr. de seusu 1
== Dox. 499, 3) dubitatione non caret3 cf. Dielesium et Philipp-
sonum ad l. l. — lam Philoponus (cf. pag. 55), qui eam· ob
causam animam immortalem esse Alcmaeonem putasse narret,
quod sit ἐκ τοῦ οὐρανίου σώματος, id quod ab Heraclito peti-
tum esse haud scio an quis dicat, sane exigua est fide (of.
pag. 30). - Porro ne de annis climactericis eos consentire
mireris, cl. quae pag. 64 sq. exposui. — Praeterea simillima de
corporis humani natura Heraclitus proferre videtur. Tria docet
in corpore humano inesse elementa, scil. πῦρ γῆν θάλασσαν,
quae conversionibus quibusdam certis naturam inter se mutent
ita, ut e. gr. aqua tantundem humoris, quantum igni terraeque
dederit, ipsa ab igni terraque recipiat certa naturae lege, quam
ἁρμονίαν ille vocat. Vides nil hic dici de binis contrariis
innumerabilibus, immo de trium circulo certo atque constituto;
praeterea de elementis Heraclitus, de qualitatibus vel sucis
Alcmaeo. Quin ne harmoniae quidem notio, si accurate rem
tractamus, eadem est atque isonomiae. Nam isonomia eandem
utrique contrario potestatem concedit3 harmonia prohibet illa
quidem, ne vis cuique elemento ex initio concessa vel minuatur
vel augeatur, sed utrum eadem cuique concessa sitan maior
uni (egr. igni) quam ceteris, ex harmoniae certe notione non
elucet. Tamen hae in aequitate tota Alcmaeonis doctrina
nititur. —

At immensa contrariorum multitudo ab Heraclito petenda
videtur, qui contrariorum innumera profert exempla! Ut omit-
tam nil esse, cur negemus a Pythagoreis et ipsis Crotone
docentibus hoc esse petitum, vereor, ne alia sint Heracliti
contraria, alia Alcmaeonis. Heraclitus enim, cum omnia ex
igne orta esse putet, contraria ubicunque inveniri non potest
contendere nisi ita, ut, cum semper fluant res ab altero con-

 

